Нашето приложение ще работи на локалния хост. Нужни са ни няколко параметъра за това. Първо, базата данни работи със следния connection string: "Server=.\\SQLExpress;Database=Elto;Trusted_Connection=True;".
След това трябва да знаем на кой порт работи нашето REST Api. В случая това е на 8080, а протокола е https.
От тук, при пускане на приложението през IDE-то спокойно можем да го консумираме през нашия фронтенд. Последният отваряме от index.html файлът. Благодарение на това, че CORS е разрешен за всички domain-и, нямаме проблем да достъпим API-то.
Отваря се страница с падащи менюта, в които се въвеждат данни за моторното превозно средство, което ще се застрахова и неговия собственик.
  
За да се изчисли премията, по която може да се сключи застраховка Гражданска отговорност за определено превозно средство, потребителят трябва да въведе:
- населено място – от дефиниран с падащото меню списък; 
- обем на двигателя - според предварително зададена скала; 
- предназначение на автомобила – лични нужди; производствена или търговска дейност; такси или учебен автомобил;
- тип на автомобила – лек автомобил или мотоциклет и АТВ;
- възраст на собственика - при предназначение „лични нужди“ и тип на МПС „лек автомобил“ е необходимо да се въведат данни за възрастта на собственика, като се избере от дефиниран диапазон на възрастови групи.
След подаване на тези параметри, при калкулацията се селектира информация от базата данни за полиците, отговарящи на съответните критерии, като въз основа на историческа информация за щетите по съответните полици, се изчислява рисковата / базовата премия. След добавяне на заложените комисионни и административни разходи на застрахователя към базовата премия, се получава крайната премия, която се връща като отговор на клиента.
Всички параметри, които са използвани при калкулацията и нейния резултат се записват в базата, с цел да може да бъде проверена коректността на изчислението.

